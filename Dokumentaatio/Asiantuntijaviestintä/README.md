# Tuote-esittely: Meteor-sovelluskehys

Meteor on Javascript-sovelluskehys, joka on luotu web-kehittäjille verkkosivujen kehittämistä varten. Se mahdollistaa käyttäjänpuolisen (front-end), sekä palvelinpuolisen (back-end) kehityksen. Meteor on kerännyt nopeasti suosiota ohjelmoijayhteisössä, ja saanut paljon kehuja kehittäjiltä helppokäyttöisyyden ja loppukäyttäjien jouhevan käyttökokemuksen mahdollistajaksi.

Meteorissa koodi kehitetään Javascript-ohjelmointikiellä. Kaikki tunnetuimmat internet-selaimet, kuten Chrome, Firefox ja Safari käyttävät Javascriptiä koodin ajamiseen käyttäjän selaimessa. Meteorissa ulkoasu toteutetaan Html-merkintäkielellä ja CSS-tyyleillä - nekin ovat standardeja web-kehittämisessä.

Palvelimen puolella Meteor käynnistää Node.js -palvelimen, jonka tiedon säilytys toimii MongoDB-tietokannassa. Node.js on palvelin, jonka koodia voi kehittää javascriptillä - samalla kielellä, mitä käyttäjä käyttää selaimellaan. Meteor tarjoaa kehittäjälle helposti pystytettävän kehitysympäristön. Meteor on täysin reaktiivinen, eli käyttöliittymä näyttää välittömästi kaikki muutokset mitä käyttäjät tekevät sivuston tietokantaan.

Meteor-kehityksessä on todella helppo päästä alkuun. Meteorin kotisivuilla on helposti ymmärrettäviä ohjeita, joissa opastetaan aloittelija alkuun. Meteorilla on maailmanlaajuinen yhteisö, joka kehittää uusia kirjastoja, lisäosia ja ulkoasuja.

Mobiilisovelluksia kehitetään perinteisesti alustakohtaisilla kehitysympärisöillä, kuten Androidilla Android Studio ja iOS:lle XCode. Nämä ohjelmat ovat hitaita ja raskaita verrattuina Meteoriin. Jos ohjelmistoyritys haluaa luoda verkkopalvelun, se voisi laatia erikseen palvelun selaimelle, ja tämän lisäksi omat sovelluksensa molemmille puhelinkäyttöjärjestelmille. Tähän kuluu paljon työaikaa, mikä tarkoittaa yritykselle lisää kuluja. Puhelimien internet-selaimet tulkitsevat samaa Javascriptiä, Html:ää ja CSS:ää, mitä tietokoneidenkin selaimet käyttävät. Meteorilla verkkopalvelun voi kehittää mobiilille ja pöytäkoneelle samanaikaisesti. 

Reaktiivisuus, palvelin, tietokanta, reititys, testiympäristön pystytys. Monet tässä mainitut ominaisuudet vaatisivat tuntikausia työaikaa ja jopa tuhansia koodirivejä. Meteorissa haastavimmat osa-alueet web-kehittämisessä on jo tehty kehittäjän puolesta. Ohjelmistokehittäjä voi keskittyä enemmän ideoiden toteuttamiseen ja innovaatioiden kehittämiseen.


### Lähteitä

http://joshowens.me/what-is-meteor-js/

https://www.youtube.com/watch?v=8G2SMVIUNNk&t=2487s

https://www.quora.com/What-is-your-review-of-Meteor-Javascript-platform

https://www.meteor.com/tutorials