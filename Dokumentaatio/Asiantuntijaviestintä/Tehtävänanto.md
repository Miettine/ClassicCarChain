#Tehtävänanto

Paneudutaan vaihtoehtoisissa teksteissä erilaisten ammattitekstien tekoon. Ota tekstien aiheeksi projekteista tuttu tuote, ohjelma, sovellus, palvelu tms., jonka tunnet itse hyvin tai olet jopa tehnyt. Tee samaan tuotteeseen, ohjelmaan, sovellukseen tms. luettelon tekstilajeista kaksi:

tiedote
tuote-esite
ohje
mainosposteri
tekstejä tuotteen verkkosivulle.
Kukin teksti on tavoitepituudeltaan yksi A4-sivu (riviväli 1,5). Myös kuvitusta kannattaa käyttää sopivassa määrin.

Mieti kaikissa tarkkaansekä tekstilajin piirteitä että vastaanottajaa ja tekstin tavoitetta. Ota avuksi Tekniikan viestintä -kirja, jossa on ainakin tiedotteeseen ja ohjetekstiin ohjeita. Myös verkosta löydät hyviä ohjeita eri tekstilajeihin, samoin esimerkkejä.

Tiedote voi olla sidosryhmä-, sisäinen tai mediatiedote.
Tuote-esite tehdään kuvitteellisesti alan messuille jaettavaksi mukaan tutustumaan tuleville asiakkaille.
Ohjeen käyttötilanne olisi tuotteen verkkosivulle tuleva pikaohje käyttöönotosta tai keskeisistä toiminnoista. 
Posterin voi tehdä opinnäytetyön posterin pohjalle; ideana on messut tai alan koulutuspäivä, jossa esitellään omaa tuotosta alan kollegoille.
Yrityksen verkkosivuille tulevia tekstejä voi kirjoittaa sen mukaan, millainen on sivun kokonaisuus, mitä tekstejä sivuilla yleensä tarvitaan ja mikä on oletettu kohderyhmä (mukaan mielellään kuva siitä, miten tekstit sijoittuvat sivulle).
Palauta palautuslaatikkoon Palautus vko 46–47.