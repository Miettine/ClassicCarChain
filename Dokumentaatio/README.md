# Päiväkirja

### 1.	Työn yleistilanne ja edistyminen (12. – 25.9.2016)

-	Pidettiin aloituspalaveri, projektin tavoitteista ja aikataulusta puhuttu
-	Olen tutustunut klassisten autojen kulttuuriin, ja pohtinut järjestelmän luonnetta ja ominaisuuksia.

### 2.	Alkavan jakson (26.9. – 9.10.2016) suunnitellut työt/tehtävät
-	Harjoitustyön vaatimusmäärittelydokumentti valmiiksi.
-	Tutustun Meteor-sovelluskehykseen ja siinä Ethereumin käyttöön rajapintojen kautta.

### 3.	Muuta (muutokset ja ongelmat)
-	En ole autoihminen. En ole koskaan harrastanut klassisia autoja, tai autoja muutenkaan. Tämä työ vaatii minulta vieraan kulttuurin ymmärrystä.
-	Haluaisin ymmärtää klassisten-autojen kulttuuria paremmin. Harmi että tästä aiheesta on niin vaikea löytää tietoa. Löysin Googlella yhden artikkelin, ja olen kaivellut OAMKin kautta tietokantoja. Sen yhden artikkelin lisäksi en ole löytänyt kelvollista lähdettä.

---

### 4.	Työn yleistilanne ja edistyminen (26.9. – 9.10.2016)
-	Työ edistyy hitaasti muiden ammattikorkeakoulun ja työpaikan projektien takia. Onneksi silti ajanseurantani mukaan, minun on tehtävä noin 8 tuntia viikossa, jotta pysyisin aikataulussa. Täysin tehtävissä. Toivottavasti hitaita viikkoja ei tule paljoa enempää.
-	Sain vihreää valoa vaatimusmäärittelydokumentille. Olen hyvin tyytyväinen tästä. Näin paljon vaivaa sen dokumentin eteen. Pohdin monen päivän ajan järjestelmän luonnetta ja kirjoittelin tekstiä useana iltana.
-	Tein suuren edistysaskeleen, kun sain testiverkon pystyyn, miner noden käyntiin ja laitoin pystyyn ensimmäisen älykkään sopimukseni. Tämä onnistui yllättävän kivuttomasti, kun vain päivitin gethin ja Ethereumin. Joku tyyppi oli tehnyt Ethereumissa valmiin testiverkon alustuskomennon, johon ei tarvinnut sorkkia mitään parametreja. Tämä on hyvä kehitys. Ethereumin ohjelmistokehitys on näköjään helpottunut.

### 5.	Alkavan jakson (10. – 23.10.2016) suunnitellut työt/tehtävät
-	Aloin kyseenalaistaa sitä, että tarvitsenko Meteoria ja web-käyttöliittymää näin aluksi. Luulen, että voisin vain tehdä älykkään sopimuksen, ja tehdä merkintöjä ketjuun Ethereum-clientilla. Tietysti web-käyttöliittymä olisi hyvä olla, ja minun kannattaakin oppia miten web-käyttöliittymä vuorovaikuttaa lohkoketjun kanssa.
-	Aloitan koodaamaan minimum effort -älykästä sopimusta (kunhan sinne saa aluksi talletettua tekstirimpsuja, niin hyvä niin).
-	Tavoitteena saada valmiiksi sprint 1. Tavoitteena oli ” Projektin pohjimmaiset järjestelmät, sovelluskehykset ja palvelimet oltava käyttö- ja kehityskelpoisia.”
-	Tulevina viikkoina voisin kumminkin tutustua Meteoriin edes vähän, ja koettaa saada työtila pystyyn versionhallintaan.

### 6.	Muuta (muutokset ja ongelmat)
-	Työskentelyläppärini on hidas. Kestää todella kauan, että koneeni onnistuu ratkomaan lohkon tiivisteitä. Tämä tarkoittaa sitä, että maksutapahtumien varmennus kestää kauan. Ymmärtääkseni lohkon tiivisteen vaikeustaso kasvaa, mitä pitempi lohkoketju on. Tarkoittaa sitä, että maksutapahtumien varmennus kestää kauemmin ja kauemmin, mitä pidempään jatkan tätä työtä. Toisaalta ymmärsin, että tiivisteiden vaikeustaso osaa automaattisesti sopeutua verkon laskentakapasiteetin mukaan, eli systeemin pitäisi huomata, että läppärini on hidas, ja helpottaa laskentahommia. En ole varma, miten tämä toimii. Onko tässä mahdollinen ongelma. Ehkä tämä selviää ajan myötä.
-   Kokeilin siirtää rahaa Ethereum-tililtä toiselle testiverkossa. Jotenkin voisin odottaa, että siirtäessä 0,5 eetteriä tilitä toiselle, lähettäjän tililtä vähenisi rahaa, vastaanottajan tilillä näkyisi raha kasvavan summan verran. En havainnut tätä. Maksutapahtuman jälkeen tilien saldot olivat samoja, vaikka maksutapahtuma tallentuikin lohkoketjun historiaan. En ymmärrä miksi näin kävi. Onko jotain vialla?

---

### 7.	Työn yleistilanne ja edistyminen (10. – 23.10.2016)
-	Olen aloittanut harjoittelun älykkäiden sopimusten koodaamisessa.
-   Olen työstänyt "Filantrooppi" älykästä sopimusta. Filantroopissa on yksi tärkeä ominaisuus, mikä tulee mukaan lopulliseen työhön: tarjouksen pyytäminen. Filantrooppisopimuksen luojalta voi kerjätä rhaa, ja pyynnön filantrooppi voi hyväksyä pyynnön. Lopullinen sovellukseni tulee toimimaan samaan tapaan, paitsi "kerjäläinen" antaa vastineeksi merkinnän auton lohkoketjuun.

### 8.	Alkavan jakson (24.10. - 6.11.2016) suunnitellut työt/tehtävät
-	Tutustun Meteoriin.

### 9.	Muuta (muutokset ja ongelmat)
-   Jaaha, tässä kävikin niin, että kun käynnistin testiverkon toisena päivänä, rahat olivat siirtyneet. En ymmärrä tätäkään käytöstä, mutta hyvä että toimii :)

---

### 10.	Työn yleistilanne ja edistyminen (24.10. - 6.11.2016)
-	Olen päässyt Meteor-kehityksessä alkuun.
-   Työ etenee aikataulussa. Olen saanut kaikki ympäristöt kehityskuntoon.
-   Periaatteessa myöhästyin viikolla Sprint 1 julkaisusta, mutta hällä väliä.
-   Nyt tavoitteena työstää Sprint 2:ta. Tavoite: "Sovelluksesta oltava valmiina versio, joka on esittelykelpoinen (minimum effort). Kirjallisessa työssä oltava kuvauksia projektin etenemisestä."
-	Paljon opeteltavaa, mutta jaksan työskennellä. Motivaatio ei ole katoamassa mihinkään.
-	Tämän jakson lopun häämöttäessä, en vieläkään osaa Meteoria tarpeeksi, jotta osaisin tehdä oman sovelluksen.

### 11.	Alkavan jakson (7. - 20.11.2016) suunnitellut työt/tehtävät
-	Sprint 2 deadline on: 16.12.2016. Älä unohda. Tarkoitukseni oli kutsua porukka kokoon Joulukuussa, ennen lomia.
-   Teen vielä tutoriaaleja ohjeiden pohjalta Tämän jälkeen aloitan oman, lohkoketjuihin liittymättömän yksinkertaisen Meteor-sovelluksen. Sen jälkeen teen Ethereumia hyödyntävän Meteor-sovelluksen.


### 12.	Muuta (muutokset ja ongelmat)
-   Olen päässyt Meteor-kehityksessä alkuun. Nyt kun piti ruveta tekemään jotain tämän Dapp-sovelluksen eteen, sormi meni suuhun. Teen lisää Meteor-tutoriaaleja, jotta oppisin Meteor-kehityksen. En voi tehdä omaa sovellustani ennen kuin kunnolla ymmärrän perusteet.

---

### 13.	Työn yleistilanne ja edistyminen (7. - 20.11.2016)
-	Tämä on kolmanneksi viimeinen jakso ennen sprint 3 päättymistä.

### 14.	Alkavan jakson (21.11 - 4.12.2016) suunnitellut työt/tehtävät
-	

### 15.	Muuta (muutokset ja ongelmat)
-   

---